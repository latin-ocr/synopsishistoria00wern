ordinationes Praepositorum Generalium, ad formam
quam habent in Instituto, ex jam existentibus ordina-
tionibus fuerunt jussu Congregationis VII. contractae.
Dividuntur in 21 capita. Eis a tempore Congregationis VII.
nulla J'am alia, praeter Ordinationem Patris Beckx de
libris evulgandis, fuit addita. His ordinationibus, quamvis
Instituti corpori insertis, Congr. VII. d. 81. eam tantum
vim inesse declaravit quam habent reliquae Generalium
ordinationes. Earum caput IV. monita generalia continet.
Reliqua capita personas particulares respiciunt, v, g.
Provinciales, Superiores locales, Consultores, aut ad ali-
quas res particulares spectant, v. g. ad tertium Proba-
tionis annum, ad Collegia acceptanda etc.

Instructiones ad Provinciales et Superiores Societatis.

XXI sunt numero, quibus praemittitur Instructio Patris

que Spiritum, et subnectitur Instructio pro administratione
rerum temporalium. Ex praedictc decreto 81. Congr. VII.
vim directivam tantum habent. Sequuntur Industriae
Patris Aquavivae, et Exercitia Spiritualia cum Direetorio.

Hae sunt variae Instituti partes.

Epitome Instituti est Compendium totius Instituti‚
jussu Praep. Generalium confectum. Diversas leges in
diversis Instituti partibus sparsas, et ad eamdem ma-
teriam spectantes coadunat, et proponit ordine nonnihil
diverso ac Constitutiones.

Epitcme nullam vim addit legibus; sed singulae eam-
dem retinent quam habent ex his Instituti partibus unde

Aquavivae pro Superioribus ad augendum conservandum· educuntur.

2. membrorum Societatis variae classes.

Qui admittuntur Socii, alii sunt Sacerdotes, aut ad Sa-
cerdotium destinati; alii fratres laici. Aliqui tamen can-
didati ut indifferentes admittuntur (Exam. gen.); qui,
post exactum novitiatum, ex d. 52. Congregationis IV.
ads alterutram classem determinari debent.

Post biennium novitiatus, omnes vota simplicia et
perpetua paupertatis, castitatis et obedientiae emittunt,
quibus vere religiosi constituuntur. Per haec vota no-
vitii clerici constituuntur Scholastici approbati; tunc per
plures annos ad studia litteraria, philosophica, et theo-
logica, et generatim etiam ad magisterium in Collegiis
exercendum applicantur. Finitis studiis tertium pro-
bationis annum agunt. Expletis tandem Societatis ac
suae aetatis annis requisitis, dummodo mediocritatem in
virtutibus superent, ad gradum promoventur, sive Pro-
fessorum, sidona ad hunc gradum requisita habeant, sive

Goadjutorum spiritualium. Professi vota solemnia nun-
cupant, tribus consuetis Religionis votis addunt quartum
votum, etiam solemne, obedientiae Summo Pontifici circa
Missiones, et ideo dicuntur Professi quatuor votorum; prae-
terea emittunt quinque alia vota simplicia, quae paupertatem
non relaxandam et praelaturas spectant. Alii autem sacer-
dotes vota tantum simplicia emittunt, et dicuntur Coad-
jutores spirituales. Aliqui tamen, propter varia merita,
ad solemnem professionem trium votorum Religionis ad-
mittuntur. Non tamen propterea aliorum Professorum
privilegia habent, sc. ut ad Congregationem generalem
aut procuratorum deputentur, neque ut ad aliqua officia
eligantur. — Eadem autem est vitae ratio Professis ac
Coadjutoribus. Fratres laici etiam, cum requisita ha-
buerint, ad gradum Coadjutorum temporalium formatorum
promoventur.

3. Regimen Societatis.

Suprema potestas in Societatem, primo Summo
Pontifici ut patet, competit, deinde congregationi Gene-
rali. Haec sola jus habet leges condendi quae eamdem vim
habeant ac ipsae Constitutiones, easque declarandi, mu-
tandi aut abrogandi; item statuendi de rebus perpetuis
et magni momenti, ut est v. g. domus dissolutio. Ea
praeterea eligit Praepositum Generalem, Assistentes et Ad-
monitorem Praepositi Generalis. — Ad Congregationem
Generalem jus habent Pater Generalis vel Vicarius Gene-
ralis, Assistentes, omnes Provinciales, ac duo electores
ex singulis provinciis, qui sunt Professi 4 votorum, a Congre-
gationibus provincialibus electi et missi. Post electionem ad
tractanda negotia admittuntur Secretarius Societatis, Pro-
curator generalis, aliique qui legitime vocati fuerint. Con-
gregatio Generalis necessario convocanda est ad electionem
Praepositi Generalis3 convocari etiam potest ad graviora
tractanda negotia, sed vix nisi ad illa quae omnino ejus
auctoritatem requirunt.

Singulis autem trienniis convocatur congregatio Pro-
curatorum, quae constat, praeter Praepositum Generalem
et Assistentes, deputatis a Provinciis missis. Singula>
Provinciae unum procuratorem, Professum 4 votorum in

599

Congregatione provinciali eligunt; qui res provinciae ad
Praepositum Generalem deferat, et cum aliis in Con-
gregatione coadunatis deliberet, an convocanda sit necne
Congregatio Generalis.

Praepositus Generalis supremam exercet administra-
tionem in Societatem. Attamen Congregationi Generali
subjectus est; Constitutionibus ac Decretis Congregatio-
num Generalium est ligatus, quae nedum abrogare aut
mutare, sed neque authentice, verum solummodo ad
praxim bonae gubernationis declarare potest.

Ipsi quidem regulas aut ordinationes condere licet,
sed quae possunt ab alio Praep. Generali abrogari. Eli-
gitur ad vitam. In suo officio adjuvatur consilio ΡΡ. As-
sistentium‚ qui tamen generatim non habent nisi vocem
consultativam. Ipse constituit Praep. Provinciales, Rec-
tores et Praepositos domorum Professarurn. Ejus potestas
nona parte constitutionum determinatur. Debet ante
mortem designare vicarium Generalem, qui Congrega-
tionem generalem intra sex menses convocet, ac Socie-
tatem regat usque ad electionem novi Generalis.

Societas in Assistentias et Provincias dividitur. Nunc
quinque sunt Assistentiae et 27 Provinciae.

600

