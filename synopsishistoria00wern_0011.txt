Lectori benevolo salutem.

Sub titulo: „Abi-iss der Geschlchte der Gesellschaft Jesu“ anno 1876 Monasterii
in Guestfalia ad instar manuscripti impressum fuit opus, quod elaboraverat R. Ρ. Fran·-
ciscus Xaverius Wernz S. J. primario pro Novitiis, Scholasticis et Patribus tertiae
probationis, praebendo ipsis brevem conspectum rerum scitu utilium ex historia Societatis‚
quo facilius a Nostris acquiratur compendiosa saltem et sincera ejusdem notitia.

Cum vero nonnullis abhinc annis multi desideraverint commodiorem et perfectiorem
hujus operis editionem, ipsi A. R. Ρ. Wern2‚ qui anno 1906 electus fuerat Praepositus
Generalis, opportunum visum est dictum opus ‚qermanicurm latinitate donatum, correctum,
auctum, ad nostros annos continuatum, sub nomine: „Synopsis historlae societatis Jesu“
in lucem edere, id quod curavit Ludovicus Schmitt S. J. cum auxilio virorum hujus
historiae apprime gnarorum, quibus gratias quam maximas agit. Usus est autem ad hoc
praeter historias impressas fontibus originalibus, etiam manuscriptis.

Maximo sane dolore omnes affecti sumus, quando audivimus, optimum Patrem
Nostrum die 19. Augusti morte nobis praereptum fuisse, brevi tantum tempore post
”lum ejusdem mensis, diem saecularem a Restitutione Societatis, quem epistolis devotissime
celebrare et docuerat et praeceperat, quo die etiam Synopsin hanc in suis et Sociorum
manibus videre optaverat. Non vidit, Domino sic disponente. Nam ob varias difficultates
operis impressio tamdiu retardata est, ut non nisi mense Novembri pertici potuerit. Nobis
interim, qui preces pro anima defuncti Praepositi nostri persolvimus, persuasum est,
immensum gloriae pondus ipsi jam datum esse in sinum ob virtutes et praeclara merita
in totam Societatem.

De hujus Synopsls indole docet „Dispositio operis“ proximo folio sequens; in-
scriptiones autem columnis Tabularum synchronarum impositae quid velint, ipsae enuntiant.
Notetur tantum, quae pertinent ad Austriam‚ ssohemiam, Hungariam, et ad Bataviam,
l-lollandiam vel Neerlandiam, inveniri sub titulo „Germanla‚ Belgium“, et quae concer-
nunt Hiberniam, Scotiam, Sueciam, Russiam et Galiclam (in restituta S. J.) sub „Anglla‚
Polonla.“

 

